---
layout: post
title:  "Базові лайфхаки при переїзді"
date: 02.05.2025
categories: Практика
tags: [hugogord]
---
➡️ Якщо ви будете подорожувати літаком/літаками, то скоріше за все, у вас не вийде провезти свій атам (або колекцію). На такий випадок потрібно мати заготовлену деревʼяну палицю у формі атаму (і звісно її потрібно привʼязати до вас як і ваш основний інструмент).

➡️ Якщо ви впевнені, що покидаєте країну відбуття назавжди і скоріше за все у вас не вийде повернутися і правильно утилізувати магічний інвентар/залишки ритуалу, то обов’язково зробіть це заздалегідь, як? Розкажу на прикладі атаму - спочатку вам потрібно його відвʼязати від себе і до прикладу закопати десь, де його не знайде людина.

➡️ **Обов’язково зберіть всю інформацію про країну прибуття**, бажано пошукати локальні магазини езотерики або розібратись як в цій країні працює доставка (до прикладу в Норвегії потрібен закріплений адрес за вами).

➡️ Всі європейські або американські будинки обладнані пожежною сигналізацією, враховуйте це, коли вирішите зробити дуже димну чистку приміщень.

➡️ Якщо у вас добре розвинуто яснобачення або інші «ясно», обов’язково звертайте увагу на місцевих духів, вони вам не загроза, але й не ті, хто бажає добра з першого погляду. Запам’ятайте: просто так в світі магії нічого не відбувається, ви завжди пропонуєте або віддаєте щось взамін на щось.

➡️ **Прочитайте літературу за місцевість в яку відправляєтесь**, а ще краще, коли ви прибудете локально поспілкуватися з людьми (можна почати зі звичайного small talk і закінчити питаннями про езотерику, якщо ж ви впевнені, що людина в «темі»).

➡️ **Не беріть все, що у вас є.** Практики люди вільні, а речі є привʼязкою до певного місця, навіть якщо їх можна кинути в рюкзак. До прикладу в мене в Україні залишилась середня кімната за розмірами набита інвентарем, чи добре, що я все залишив? Так, бо це можливість стати вільним від речей, певний мінімалізм для практиків точно піде на користь.

➡️ **Не намагайтеся швидко знайти заміну своєму приладді** купуючи «що попало» в магазинах, по-перше, з великою вірогідністю в майбутньому ви знайдете предмет краще, ніж той, який купите під час емоцій, по-друге, вчіться «магічити» без інвентарю, так це тяжко, можливо з першого разу не буде виходити, але пам’ятайте - інструменти лише продовження вас та вашої енергії (або закладеної енергії стихій, богів і так далі).

➡️ **Спілкуйтеся з природою навколо вас**, навіть якщо ви у місті. Спостерігайте, відпочивайте, насолоджуйтесь моментом, кожна ситуація унікальна і можливо це єдиний шанс на хоч якісь позитивні зміни.

➡️ **Вивчіть або прочитайте про місцеву «магію»**, бо окрім вас і там існують практики, можливо вони захочуть перекласти негатив на предмет і вам віддати, а ви без знань і техніки безпеки переймете все на себе.

➡️ **Практик має залишатись при холодному розумі.** Чим ясніше ви мислите - тим краще. Якщо у вас порушився сталий режим сну від повітряних тривог чи переїздів - відновлюйте. Ми маємо розвиватись не тільки «духовно», а ще й фізично.

➡️ **Заводьте знайомства.** Як і з корінним населенням так і з іншими емігрантами. Чомусь в більшості випадків коли я питав інших українців про спілкування з українцями мені найчастіше відповідали щось в стилі «моя хата з краю я нічого не знаю, не хочу з ними спілкуватися». Нарахунок цього буде звісно окремий пост. Але якщо до вас підійшов іноземець і намагається на ламаній мові (або не ламаній) щось розповісти - послухайте, можливо в майбутньому він вам зможе допомогти, а можливо це йому врятує життя, щось наче: легше виговоритися незнайомцю який не знає твоєї мови ніж піти до психолога.
